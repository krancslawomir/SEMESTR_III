Warszawa, 8 marca 2017 r.

Informacja

po

posiedzeniu

Rady

Polityki

Pieniężnej

w dniach 7-8 marca 2017 r.
Rada postanowiła utrzymać stopy procentowe NBP na niezmienionym poziomie:
 stopa referencyjna 1,50%;
 stopa lombardowa 2,50%;
 stopa depozytowa 0,50%;
 stopa redyskonta weksli 1,75%.
Wzrost aktywności gospodarczej na świecie jest nadal umiarkowany, przy czym
w wielu gospodarkach utrwalają się sygnały poprawy koniunktury. W strefie euro
wzrost gospodarczy jest stabilny, czemu towarzyszą bardzo dobre nastroje w przemyśle.
W Stanach Zjednoczonych koniunktura jest nadal wspierana przez poprawę sytuacji na
rynku pracy wyrażającą się zarówno w zwiększaniu zatrudnienia, jak i wzroście płac.
W Chinach w IV kw. ub.r. wzrost PKB nieznacznie przyśpieszył, a Rosja
prawdopodobnie wyszła z recesji.
W ostatnich miesiącach inflacja w wielu krajach istotnie wzrosła. Przyczynił się do
tego głównie wzrost cen surowców na rynkach światowych, który jednak wyhamował
w ostatnim okresie. Jednocześnie niska presja popytowa w wielu gospodarkach, w tym
w strefie euro, ogranicza wzrost inflacji i sprawia, że inflacja bazowa kształtuje się na
niskim poziomie.
Europejski Bank Centralny utrzymuje stopy procentowe na poziomie bliskim zera,
w tym stopę depozytową poniżej zera. EBC kontynuuje także program skupu aktywów
finansowych. Rezerwa Federalna Stanów Zjednoczonych sygnalizuje natomiast
kontynuację podwyższania stóp procentowych w bieżącym roku.
W Polsce w IV kw. ub.r. tempo wzrostu gospodarczego było nieco wyższe niż
w poprzednim kwartale. Głównym czynnikiem wzrostu pozostał rosnący popyt
konsumpcyjny wspierany przez wzrost zatrudnienia i płac, bardzo dobre nastroje
konsumentów oraz wypłaty świadczeń wychowawczych. Jednocześnie zmniejszył się
spadek inwestycji, do czego przyczyniło się większe wykorzystanie środków unijnych.
Bieżące dane, w tym dane o produkcji i sprzedaży detalicznej oraz rynku pracy,
sygnalizują kontynuację poprawy koniunktury.
Roczna dynamika cen towarów i usług konsumpcyjnych w Polsce wyraźnie wzrosła
w ostatnich miesiącach. Przyczyniły się do tego głównie wyższe ceny surowców na
światowych rynkach, a więc czynniki pozostające poza bezpośrednim wpływem
krajowej polityki pieniężnej. Inflacja bazowa jest nadal zbliżona do zera, co wskazuje na
utrzymującą się niską presję popytową. Mimo rosnącego zatrudnienia i płac, wciąż
umiarkowana jest także dynamika jednostkowych kosztów pracy.
1/2

MERGEFORMA
T

W ocenie Rady, po istotnym wzroście w pierwszych miesiącach roku, inflacja
ustabilizuje się na umiarkowanym poziomie. Stabilizacji dynamiki cen w kolejnych
kwartałach będzie sprzyjać wygasanie efektów wyższych cen surowców na rynkach
światowych, przy jedynie stopniowym zwiększaniu się wewnętrznej presji inflacyjnej
związanej z poprawą krajowej koniunktury. W efekcie ryzyko trwałego przekroczenia
celu inflacyjnego w średnim okresie jest ograniczone.
Taką ocenę wspierają wyniki marcowej projekcji inflacji i PKB, przygotowanej przez
Instytut Ekonomiczny przy założeniu niezmienionych stóp procentowych NBP. Zgodnie
z marcową projekcją z modelu NECMOD – sporządzoną z uwzględnieniem danych
dostępnych do 20 lutego 2017 r. – roczna dynamika cen znajdzie się z 50-procentowym
prawdopodobieństwem w przedziale 1,6 – 2,5% w 2017 r. (wobec 0,5 – 2,0% w projekcji
z listopada ub.r.), 0,9 – 2,9% w 2018 r. (wobec 0,3 – 2,6%) i 1,2 – 3,5% w 2019 r. Natomiast
roczne tempo wzrostu PKB według tej projekcji znajdzie się z 50-procentowym
prawdopodobieństwem w przedziale 3,4 – 4,0% w 2017 r. (wobec 2,6 – 4,5% w projekcji
listopadowej), 2,4 – 4,5% w 2018 r. (wobec 2,2 – 4,4%) oraz 2,3 – 4,4% w 2019 r.
Rada podtrzymuje ocenę, że w świetle dostępnych danych i prognoz obecny poziom
stóp procentowych sprzyja utrzymaniu polskiej gospodarki na ścieżce zrównoważonego
wzrostu oraz pozwala zachować równowagę makroekonomiczną.
Rada przyjęła Raport o inflacji – marzec 2017 r.

2/2

MERGEFORMA
T

