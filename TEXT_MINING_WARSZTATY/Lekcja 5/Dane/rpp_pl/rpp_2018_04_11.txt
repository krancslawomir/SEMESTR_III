Warszawa, 11 kwietnia 2018 r.

Informacja

po

posiedzeniu

Rady

Polityki

Pieniężnej

w dniach 10-11 kwietnia 2018 r.
Rada postanowiła utrzymać stopy procentowe NBP na niezmienionym poziomie:
▪ stopa referencyjna 1,50%;
▪ stopa lombardowa 2,50;
▪ stopa depozytowa 0,50%;
▪ stopa redyskonta weksli 1,75%.
W gospodarce światowej utrzymuje się dobra koniunktura. W strefie euro
napływające dane sygnalizują utrzymanie się relatywnie wysokiego wzrostu aktywności
gospodarczej mimo pewnego pogorszenia nastrojów przedsiębiorstw. Korzystna
koniunktura utrzymuje się także w Stanach Zjednoczonych, chociaż dane miesięczne
wskazują na przejściowe osłabienie tempa wzrostu PKB w I kw. br. Z kolei w Chinach
wzrost aktywności gospodarczej jest relatywnie stabilny.
Mimo ożywienia globalnej koniunktury inflacja za granicą pozostaje umiarkowana.
Przyczynia się do tego wciąż niska wewnętrzna presja inflacyjna w wielu krajach.
Ponadto nadal niższe niż przed rokiem są ceny surowców rolnych. Jednocześnie ceny
ropy naftowej nieznacznie wzrosły w ostatnim okresie.
Europejski Bank Centralny utrzymuje stopy procentowe na poziomie bliskim zera,
w tym stopę depozytową poniżej zera, a także nadal skupuje aktywa finansowe.
Rezerwa Federalna Stanów Zjednoczonych podwyższyła w marcu stopy procentowe i
kontynuuje stopniowe zmniejszanie sumy bilansowej.
W Polsce roczna dynamika PKB w I kw. br. była prawdopodobnie zbliżona do
obserwowanej w poprzednim kwartale. Wzrostowi gospodarczemu sprzyja rosnąca
konsumpcja wspierana przez zwiększające się zatrudnienie i płace, wypłaty świadczeń
oraz bardzo dobre nastroje konsumentów. Jednocześnie widoczne jest wyraźne
ożywienie inwestycji, któremu sprzyja rosnące wykorzystanie środków unijnych,
pozytywne perspektywy popytu oraz wysokie wykorzystanie zdolności wytwórczych.
Wzrost nakładów na środki trwałe widoczny jest zarówno w sektorze publicznym –
zwłaszcza jednostek samorządu terytorialnego - jak i sektorze przedsiębiorstw.
Czynnikiem wspierającym wzrost aktywności gospodarczej pozostaje również dobra
koniunktura za granicą.
Mimo relatywnie wysokiego wzrostu gospodarczego oraz szybszego niż w ubiegłym
roku wzrostu płac dynamika cen konsumpcyjnych w ostatnim okresie obniżyła się.
Towarzyszy temu niska inflacja po wyłączeniu cen żywności i energii.

1/2

MERGEFORMA
T

W ocenie Rady bieżące informacje nadal wskazują na korzystne perspektywy
wzrostu aktywności w polskiej gospodarce mimo oczekiwanego nieznacznego obniżenia
się dynamiki PKB w kolejnych latach. Zgodnie z dostępnymi prognozami w horyzoncie
oddziaływania polityki pieniężnej inflacja utrzyma się w pobliżu celu inflacyjnego. W
efekcie Rada ocenia, że obecny poziom stóp procentowych sprzyja utrzymaniu polskiej
gospodarki na ścieżce zrównoważonego wzrostu oraz pozwala zachować równowagę
makroekonomiczną.

2/2

MERGEFORMA
T

