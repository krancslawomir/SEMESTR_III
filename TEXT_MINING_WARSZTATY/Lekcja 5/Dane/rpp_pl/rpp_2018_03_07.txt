Warszawa, 7 marca 2018 r.

Informacja

po

posiedzeniu

Rady

Polityki

Pieniężnej

w dniach 6-7 marca 2018 r.
Rada postanowiła utrzymać stopy procentowe NBP na niezmienionym poziomie:
▪ stopa referencyjna 1,50%;
▪ stopa lombardowa 2,50%;
▪ stopa depozytowa 0,50%;
▪ stopa redyskonta weksli 1,75%.
W gospodarce światowej trwa poprawa koniunktury. W strefie euro dane o PKB w IV
kw. wskazują na utrzymywanie się szybszego niż w poprzednich latach wzrostu
gospodarczego. Sprzyja temu poprawiająca się sytuacja na rynku pracy, dobre nastroje
podmiotów gospodarczych, a także wzrost obrotów w handlu międzynarodowym.
Korzystna koniunktura utrzymuje się także w Stanach Zjednoczonych, chociaż dynamika
PKB w IV kw. w tej gospodarce nieco się obniżyła. Z kolei w Chinach wzrost PKB w 2017 r.
był relatywnie stabilny.
Mimo ożywienia globalnej koniunktury inflacja za granicą pozostaje umiarkowana.
Przyczynia się do tego wciąż niska wewnętrzna presja inflacyjna w wielu krajach oraz
niższe niż przed rokiem ceny surowców rolnych na rynkach światowych. Jednocześnie
ceny niektórych innych surowców, w tym ropy naftowej, są wyższe niż rok temu.
Europejski Bank Centralny utrzymuje stopy procentowe na poziomie bliskim zera,
w tym stopę depozytową poniżej zera, a także nadal skupuje aktywa finansowe. Rezerwa
Federalna Stanów Zjednoczonych kontynuuje natomiast stopniowe zmniejszanie swojej
sumy bilansowej, sygnalizując kolejne podwyżki stóp procentowych w przyszłości.
W Polsce roczna dynamika PKB w IV kw. wyniosła 5,1%. Istotnym czynnikiem
wzrostu pozostaje popyt krajowy, w tym popyt konsumpcyjny wspierany przez wzrost
zatrudnienia i przyśpieszenie wzrostu płac, wypłaty świadczeń oraz bardzo dobre
nastroje konsumentów. Jednocześnie w IV kw. nastąpiło wyraźne ożywienie inwestycji.
Przyśpieszenie wzrostu inwestycji dotyczyło głównie inwestycji publicznych, choć
wzrosły prawdopodobnie także nakłady na środki trwałe przedsiębiorstw. Wzrost
aktywności gospodarczej jest również wspierany przez silny popyt zewnętrzny.
Mimo przyśpieszenia wzrostu gospodarczego roczna dynamika cen konsumpcyjnych
utrzymuje się na umiarkowanym poziomie. Jednocześnie – mimo szybszego wzrostu płac
– niska pozostaje inflacja po wyłączeniu cen żywności i energii.
Rada zapoznała się z wynikami marcowej projekcji inflacji i PKB przygotowanej przy
założeniu niezmienionych stóp procentowych NBP. Zgodnie z marcową projekcją z
modelu NECMOD roczna dynamika cen znajdzie się z 50-procentowym
prawdopodobieństwem w przedziale 1,6-2,5% w 2018 r. (wobec 1,6-2,9% w projekcji z
1/2

MERGEFORMA
T

listopada 2017 r.), 1,7-3,6% w 2019 r. (wobec 1,7-3,7%) oraz 1,9-4,1% w 2020 r. Z kolei
roczne tempo wzrostu PKB według tej projekcji znajdzie się z 50-procentowym
prawdopodobieństwem w przedziale 3,5-5,0% w 2018 r. (wobec 2,8-4,5% w projekcji z
listopada 2017 r.), 2,8-4,8% w 2019 r. (wobec 2,3-4,3%) oraz 2,6-4,6% w 2020 r.
W ocenie Rady bieżące dane oraz wyniki projekcji wskazują na korzystne perspektywy
wzrostu aktywności w polskiej gospodarce mimo oczekiwanego nieznacznego obniżenia
się dynamiki PKB w kolejnych latach. Zgodnie z projekcją w horyzoncie oddziaływania
polityki pieniężnej inflacja utrzyma się w pobliżu celu inflacyjnego. W efekcie Rada
ocenia, że obecny poziom stóp procentowych sprzyja utrzymaniu polskiej gospodarki na
ścieżce
zrównoważonego
wzrostu
oraz
pozwala
zachować
równowagę
makroekonomiczną.
Rada przyjęła Raport o inflacji – marzec 2018 r.

2/2

MERGEFORMA
T

