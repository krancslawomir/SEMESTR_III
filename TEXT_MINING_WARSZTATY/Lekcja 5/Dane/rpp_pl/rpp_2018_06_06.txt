Warszawa, 6 czerwca 2018 r.

Informacja

po

posiedzeniu

Rady

Polityki

Pieniężnej

w dniach 5-6 czerwca 2018 r.
Rada postanowiła utrzymać stopy procentowe NBP na niezmienionym poziomie:
▪ stopa referencyjna 1,50%;
▪ stopa lombardowa 2,50%;
▪ stopa depozytowa 0,50%;
▪ stopa redyskonta weksli 1,75%.
W gospodarce światowej utrzymuje się dobra koniunktura. W szczególności na
wysokim poziomie kształtuje się aktywność gospodarcza w strefie euro, mimo pewnego
osłabienia wzrostu PKB w I kw. br. Także w Stanach Zjednoczonych koniunktura
pozostaje dobra, a napływające dane wskazują, że obniżenie dynamiki PKB w I kw. br.
było przejściowe. W Chinach od kilku kwartałów wzrost aktywności gospodarczej
utrzymuje się na stabilnym poziomie.
Mimo korzystnej globalnej koniunktury inflacja za granicą pozostaje umiarkowana.
Przyczynia się do tego wciąż niska wewnętrzna presja inflacyjna w wielu krajach.
Jednocześnie ceny ropy naftowej – mimo spadku w ostatnim okresie – są nadal wyraźnie
wyższe niż rok temu.
Europejski Bank Centralny utrzymuje stopy procentowe na poziomie bliskim zera,
w tym stopę depozytową poniżej zera, a także nadal skupuje aktywa finansowe. Rezerwa
Federalna Stanów Zjednoczonych kontynuuje natomiast stopniowe zmniejszanie swojej
sumy bilansowej, sygnalizując kolejne podwyżki stóp procentowych.
W Polsce roczna dynamika PKB w I kw. br. była zbliżona do obserwowanej w
poprzednim kwartale. Wzrostowi gospodarczemu sprzyja rosnąca konsumpcja
wspierana przez zwiększające się zatrudnienie i płace, wypłaty świadczeń oraz bardzo
dobre nastroje konsumentów. Towarzyszy temu dalsze ożywienie inwestycji.
Jednocześnie w I kw. istotnym czynnikiem wspierającym wzrost gospodarczy były
rosnące zapasy. Z kolei eksport netto miał ujemny wkład do dynamiki PKB.
Mimo relatywnie wysokiego wzrostu gospodarczego oraz szybszego niż w ubiegłym
roku wzrostu płac dynamika cen konsumpcyjnych pozostaje umiarkowana. Niska
pozostaje inflacja po wyłączeniu cen żywności i energii.
W ocenie Rady bieżące informacje nadal wskazują na korzystne perspektywy wzrostu
aktywności w polskiej gospodarce mimo oczekiwanego nieznacznego obniżenia się
dynamiki PKB w kolejnych latach. Zgodnie z dostępnymi prognozami w horyzoncie
oddziaływania polityki pieniężnej inflacja utrzyma się w pobliżu celu inflacyjnego. W
efekcie Rada ocenia, że obecny poziom stóp procentowych sprzyja utrzymaniu polskiej
gospodarki na ścieżce zrównoważonego wzrostu oraz pozwala zachować równowagę
makroekonomiczną.
1/1

MERGEFORMA
T

