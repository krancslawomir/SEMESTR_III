Warszawa, 7 czerwca 2017 r.

Informacja

po

posiedzeniu

Rady

Polityki

Pieniężnej

w dniach 6-7 czerwca 2017 r.
Rada postanowiła utrzymać stopy procentowe NBP na niezmienionym poziomie:
 stopa referencyjna 1,50%;
 stopa lombardowa 2,50%;
 stopa depozytowa 0,50%;
 stopa redyskonta weksli 1,75%.
W gospodarce światowej utrwalają się sygnały poprawy koniunktury, widoczne
zwłaszcza w przemyśle i handlu międzynarodowym. W strefie euro dane wskazują na
kontynuację ożywienia gospodarczego. W Stanach Zjednoczonych wzrost PKB w I kw.
obniżył się, choć wynikało to z czynników przejściowych. Z kolei w Chinach, po
wzroście dynamiki PKB w I kw., bieżące dane nie wskazują na trwałe przyśpieszenie
aktywności gospodarczej.
Mimo ożywienia globalnej koniunktury inflacja za granicą ustabilizowała się na
umiarkowanym poziomie. Przyczyniło się do tego wygasanie efektów wcześniejszego
wzrostu cen surowców, w tym ropy naftowej, przy wciąż niskiej wewnętrznej presji
inflacyjnej w wielu krajach.
Europejski Bank Centralny utrzymuje stopy procentowe na poziomie bliskim zera, w
tym stopę depozytową poniżej zera. EBC nadal prowadzi także program skupu
aktywów finansowych. Rezerwa Federalna Stanów Zjednoczonych kontynuuje
zacieśnianie polityki pieniężnej, sygnalizując kolejne podwyżki stóp procentowych.
W Polsce dane o PKB wskazują na przyśpieszenie wzrostu gospodarczego w I kw. br.
Głównym czynnikiem wzrostu pozostał rosnący popyt konsumpcyjny wspierany przez
wzrost zatrudnienia i płac, bardzo dobre nastroje konsumentów oraz wypłaty
świadczeń. Towarzyszyła temu zbliżona do zera dynamika inwestycji. Jednocześnie
utrzymał się znaczący wzrost eksportu i importu. Wyprzedzające wskaźniki
koniunktury oraz dane o produkcji i sprzedaży – mimo ich niewielkiego osłabienia w
ostatnim okresie – sygnalizują utrzymanie się stabilnego wzrostu gospodarczego
w II kw.
Roczna dynamika cen konsumpcyjnych utrzymuje się na umiarkowanym poziomie.
Jednocześnie inflacja bazowa – mimo stopniowego wzrostu – jest nadal niska. Wciąż
umiarkowana jest także dynamika jednostkowych kosztów pracy.
W ocenie Rady w kolejnych kwartałach inflacja pozostanie umiarkowana, czemu
będzie sprzyjać dalsze wygasanie efektów wcześniejszego wzrostu cen surowców na
rynkach światowych, przy jedynie stopniowym zwiększaniu się wewnętrznej presji
1/2

MERGEFORMA
T

inflacyjnej związanej z poprawą krajowej koniunktury. W efekcie ryzyko trwałego
przekroczenia celu inflacyjnego w średnim okresie jest ograniczone.
Rada podtrzymuje ocenę, że w świetle dostępnych danych i prognoz obecny poziom
stóp procentowych sprzyja utrzymaniu polskiej gospodarki na ścieżce zrównoważonego
wzrostu oraz pozwala zachować równowagę makroekonomiczną.

2/2

MERGEFORMA
T

