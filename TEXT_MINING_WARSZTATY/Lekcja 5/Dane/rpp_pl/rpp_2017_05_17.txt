Warszawa, 17 maja 2017 r.

Informacja

po

posiedzeniu

Rady

Polityki

Pieniężnej

w dniach 16-17 maja 2017 r.
Rada postanowiła utrzymać stopy procentowe NBP na niezmienionym poziomie:
 stopa referencyjna 1,50%;
 stopa lombardowa 2,50%;
 stopa depozytowa 0,50%;
 stopa redyskonta weksli 1,75%.
W gospodarce światowej pojawiają się kolejne sygnały poprawy koniunktury,
widoczne zwłaszcza w przemyśle i handlu międzynarodowym. W strefie euro dane
sygnalizują kontynuację ożywienia gospodarczego. W Stanach Zjednoczonych wzrost
PKB w I kw. obniżył się, choć prawdopodobnie wynikało to z czynników przejściowych.
Z kolei w Chinach dynamika PKB była wyższa niż w poprzednim kwartale, jednak
bieżące dane nie wskazują na trwałe przyśpieszenie wzrostu.
Inflacja w ujęciu rocznym w wielu krajach jest wyraźnie wyższa niż w ub.r., co jest
głównie związane z wcześniejszym wzrostem cen surowców. Jednocześnie w ostatnim
okresie obniżyły się ceny surowców energetycznych, w tym głównie ropy naftowej.
Europejski Bank Centralny utrzymuje stopy procentowe na poziomie bliskim zera,
w tym stopę depozytową poniżej zera. EBC kontynuuje także program skupu aktywów
finansowych. Rezerwa Federalna Stanów Zjednoczonych sygnalizuje natomiast dalsze
zacieśnianie polityki pieniężnej.
W Polsce bieżące dane wskazują na wzrost dynamiki PKB w I kw. br. Głównym
czynnikiem wzrostu aktywności gospodarczej pozostaje rosnący popyt konsumpcyjny
wspierany przez wzrost zatrudnienia i płac, dobre nastroje konsumentów oraz wypłaty
świadczeń. Towarzyszy temu poprawa koniunktury w przemyśle i budownictwie, co
może wskazywać na stopniowe ożywienie popytu inwestycyjnego.
Roczna dynamika cen konsumpcyjnych, po wyraźnym wzroście na początku roku,
ustabilizowała się na umiarkowanym poziomie. Jednocześnie inflacja bazowa – mimo
stopniowego wzrostu – jest nadal niska, co wskazuje na wciąż ograniczoną presję
popytową. Mimo rosnącego zatrudnienia i płac wciąż umiarkowana jest także dynamika
jednostkowych kosztów pracy.
W ocenie Rady w kolejnych kwartałach inflacja pozostanie umiarkowana, czemu
będzie sprzyjać dalsze wygasanie efektów wcześniejszego wzrostu cen surowców na
rynkach światowych, przy jedynie stopniowym zwiększaniu się wewnętrznej presji
inflacyjnej związanej z poprawą krajowej koniunktury. W efekcie ryzyko trwałego
przekroczenia celu inflacyjnego w średnim okresie jest ograniczone.

1/2

MERGEFORMA
T

Rada podtrzymuje ocenę, że w świetle dostępnych danych i prognoz obecny poziom
stóp procentowych sprzyja utrzymaniu polskiej gospodarki na ścieżce zrównoważonego
wzrostu oraz pozwala zachować równowagę makroekonomiczną.

2/2

MERGEFORMA
T

