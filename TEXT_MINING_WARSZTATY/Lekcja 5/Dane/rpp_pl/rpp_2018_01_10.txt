Warszawa, 10 stycznia 2018 r.

Informacja

po

posiedzeniu

Rady

Polityki

Pieniężnej

w dniach 9-10 stycznia 2018 r.
Rada postanowiła utrzymać stopy procentowe NBP na niezmienionym poziomie:
▪ stopa referencyjna 1,50%;
▪ stopa lombardowa 2,50%;
▪ stopa depozytowa 0,50%;
▪ stopa redyskonta weksli 1,75%.
W gospodarce światowej trwa poprawa koniunktury. W strefie euro dane sygnalizują
dalsze ożywienie aktywności gospodarczej, czemu sprzyja poprawa sytuacji na rynku
pracy, bardzo dobre nastroje podmiotów gospodarczych, a także wzrost obrotów w
handlu międzynarodowym. Korzystna koniunktura utrzymuje się także w Stanach
Zjednoczonych. Z kolei w Chinach napływające dane wskazują na nieznacznie niższą
dynamikę aktywności gospodarczej.
Mimo ożywienia globalnej koniunktury inflacja za granicą pozostaje umiarkowana.
Przyczynia się do tego wciąż niska wewnętrzna presja inflacyjna w wielu krajach.
Jednocześnie ceny niektórych surowców, w tym ropy naftowej, wzrosły w ostatnich
miesiącach.
Europejski Bank Centralny utrzymuje stopy procentowe na poziomie bliskim zera,
w tym stopę depozytową poniżej zera, a także nadal skupuje aktywa finansowe. Rezerwa
Federalna Stanów Zjednoczonych podwyższyła w grudniu stopy procentowe i
kontynuuje zmniejszanie swojej sumy bilansowej.
W Polsce napływające dane wskazują na utrzymywanie się dobrej koniunktury.
Głównym czynnikiem wzrostu pozostaje popyt konsumpcyjny wspierany przez wzrost
zatrudnienia i płac, wypłaty świadczeń oraz bardzo dobre nastroje konsumentów.
Towarzyszy temu ożywienie inwestycji, głównie publicznych. Wzrost aktywności
gospodarczej jest także wspierany przez silny popyt zewnętrzny odzwierciedlony w
istotnym wzroście eksportu.
Roczna dynamika cen konsumpcyjnych obniżyła się i kształtuje się na umiarkowanym
poziomie. Jednocześnie – mimo szybszego niż w poprzednich kwartałach wzrostu płac w
przedsiębiorstwach – niska pozostaje inflacja bazowa po wyłączeniu cen żywności i
energii.
W ocenie Rady w nadchodzących kwartałach utrzyma się korzystna koniunktura
w polskiej gospodarce, choć dynamika PKB będzie prawdopodobnie niższa niż w II
połowie 2017 r. Biorąc pod uwagę aktualne informacje, Rada ocenia, że w horyzoncie
projekcji inflacja utrzyma się w pobliżu celu inflacyjnego. W efekcie obecny poziom stóp

1/2

MERGEFORMA
T

procentowych sprzyja utrzymaniu polskiej gospodarki na ścieżce zrównoważonego
wzrostu oraz pozwala zachować równowagę makroekonomiczną.

2/2

MERGEFORMA
T

