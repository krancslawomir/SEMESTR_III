Warszawa, 11 stycznia 2017 r.

Informacja

po

posiedzeniu

Rady

Polityki

Pieniężnej

w dniach 10-11 stycznia 2017 r.
Rada postanowiła utrzymać stopy procentowe NBP na niezmienionym poziomie:
 stopa referencyjna 1,50%;
 stopa lombardowa 2,50%;
 stopa depozytowa 0,50%;
 stopa redyskonta weksli 1,75%.
Wzrost aktywności gospodarczej za granicą pozostaje umiarkowany, choć pojawiają
się sygnały ożywienia w światowym przemyśle. W strefie euro dynamika aktywności
jest stabilna, ale zróżnicowana w poszczególnych jej krajach. W Niemczech wzrost
gospodarczy w IV kw. ub.r. prawdopodobnie przyśpieszył, czemu jednak towarzyszyło
utrzymanie się niskiej dynamiki PKB w innych dużych gospodarkach strefy euro.
W Stanach Zjednoczonych trwa ożywienie wspierane przez utrzymującą się poprawę
sytuacji na rynku pracy, wyrażającą się zarówno w zwiększaniu się zatrudnienia, jak
i wzroście płac. W Chinach pojawiły się sygnały poprawy koniunktury, lecz wzrost
gospodarczy jest tam nadal niższy niż w poprzednich latach.
W ostatnich miesiącach wzrosły ceny surowców energetycznych, w tym ropy
naftowej. Przyczyniło się to do wzrostu inflacji w wielu gospodarkach, w tym w strefie
euro.
Europejski Bank Centralny utrzymuje stopy procentowe na poziomie bliskim zera,
w tym stopę depozytową poniżej zera. EBC kontynuuje także program zakupu aktywów
finansowych. Rezerwa Federalna Stanów Zjednoczonych podwyższyła stopy
procentowe w grudniu ub.r. i sygnalizuje ich dalszy wzrost w bieżącym roku.
W Polsce dynamika PKB w IV kw. ub.r. ukształtowała się prawdopodobnie na
obniżonym poziomie. Miesięczne dane sygnalizują jednak pewną poprawę aktywności
gospodarczej w ostatnim okresie. Głównym czynnikiem wzrostu gospodarczego jest
rosnący popyt konsumpcyjny wspierany przez wzrost zatrudnienia i płac, bardzo dobre
nastroje konsumentów oraz wypłaty świadczeń wychowawczych. Ograniczająco na
dynamikę PKB oddziaływał natomiast spadek inwestycji spowodowany w dużej mierze
przejściowym zmniejszeniem wykorzystania środków unijnych po zakończeniu
poprzedniej perspektywy finansowej UE.
Roczna dynamika cen towarów i usług konsumpcyjnych rośnie – w grudniu ub.r.
wyniosła według wstępnego szacunku 0,8% r/r. Zwiększa się również dynamika cen
produkcji sprzedanej przemysłu. Do wzrostu dynamiki cen przyczyniają się głównie
wyższe niż rok wcześniej ceny surowców energetycznych na rynkach światowych,
a więc czynniki pozostające poza bezpośrednim wpływem krajowej polityki pieniężnej.
1/2

MERGEFORMA
T

Jednocześnie dynamikę cen ogranicza nadal niska presja inflacyjna za granicą oraz
ujemna luka popytowa w krajowej gospodarce.
W ocenie Rady w najbliższych miesiącach dynamika cen będzie nadal rosnąć, choć
pozostanie umiarkowana. Oprócz wyższych niż rok wcześniej cen surowców
energetycznych wzrostowi cen będzie sprzyjało oczekiwane przyśpieszenie wzrostu
gospodarczego, następujące w warunkach stopniowego zwiększania się dynamiki
inwestycji i stabilnego wzrostu konsumpcji.
Rada podtrzymuje ocenę, że w świetle dostępnych danych i prognoz obecny poziom
stóp procentowych sprzyja utrzymaniu polskiej gospodarki na ścieżce zrównoważonego
wzrostu oraz pozwala zachować równowagę makroekonomiczną.

2/2

MERGEFORMA
T

